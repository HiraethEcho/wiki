---
title: 诗
tags:
    - poem
date: 2025-06-01
---

# 诗

收集一些诗歌。

## 古(体)诗

### 一剪梅·舟过吴江 蒋捷

    一片春愁待酒浇。江上舟摇，楼上帘招。
    秋娘渡与泰娘桥，风又飘飘，雨又萧萧。
    何日归家洗客袍？银字笙调，心字香烧。
    流光容易把人抛，红了樱桃，绿了芭蕉。

### 雨霖铃·寒蝉凄切 柳永

    寒蝉凄切，对长亭晚，骤雨初歇。
    都门帐饮无绪，留恋处兰舟催发。
    执手相看泪眼，竟无语凝噎。
    念去去千里烟波，暮霭沉沉楚天阔。

    多情自古伤离别，更那堪，冷落清秋节！
    今宵酒醒何处?杨柳岸，晓风残月。
    此去经年，应是良辰美景虚设。
    便纵有千种风情，更与何人说!

### 丑奴儿·断鸿孤雁声断肠 佚名

    断鸿孤雁声断肠，酒尽千觞。千觞未醉，相逢不如两相忘。
    梦醒罔念此生长，泪尽千行。千行未凉，绿树红砖下斜阳。

### 念奴娇·赤壁怀古 苏轼

    大江东去，浪淘尽、千古风流人物。
    故垒西边，人道是、三国周郎赤壁。
    乱石穿空，惊涛拍岸，卷起千堆雪。
    江山如画，一时多少豪杰。

    遥想公瑾当年，小乔初嫁了，雄姿英发。
    羽扇纶巾，谈笑间，樯橹灰飞烟灭。
    故国神游，多情应笑我，早生华发。
    人生如梦，一尊还酹江月。

### 长恨歌 白居易

    汉皇重色思倾国，御宇多年求不得。
    杨家有女初长成，养在深闺人未识。
    天生丽质难自弃，一朝选在君王侧。
    回眸一笑百媚生，六宫粉黛无颜色。
    春寒赐浴华清池，温泉水滑洗凝脂。
    侍儿扶起娇无力，始是新承恩泽时。
    云鬓花颜金步摇，芙蓉帐暖度春宵。
    春宵苦短日高起，从此君王不早朝。
    承欢侍宴无闲暇，春从春游夜专夜。
    后宫佳丽三千人，三千宠爱在一身。
    金屋妆成娇侍夜，玉楼宴罢醉和春。
    姊妹弟兄皆列土，可怜光彩生门户。
    遂令天下父母心，不重生男重生女。
    骊宫高处入青云，仙乐风飘处处闻。
    缓歌慢舞凝丝竹，尽日君王看不足。
    渔阳鼙鼓动地来，惊破霓裳羽衣曲。
    九重城阙烟尘生，千乘万骑西南行。
    翠华摇摇行复止，西出都门百馀里。
    六军不发无奈何，宛转蛾眉马前死。
    花钿委地无人收，翠翘金雀玉搔头。
    君王掩面救不得，回看血泪相和流。
    黄埃散漫风萧索，云栈萦纡登剑阁。
    峨嵋山下少人行，旌旗无光日色薄。
    蜀江水碧蜀山青，圣主朝朝暮暮情。
    行宫见月伤心色，夜雨闻铃肠断声。
    天旋日转回龙驭，到此踌躇不能去。
    马嵬坡下泥土中，不见玉颜空死处。
    君臣相顾尽沾衣，东望都门信马归。
    归来池苑皆依旧，太液芙蓉未央柳。
    芙蓉如面柳如眉，对此如何不泪垂。
    春风桃李花开日，秋雨梧桐叶落时。
    西宫南内多秋草，落叶满阶红不扫。
    梨园弟子白发新，椒房阿监青娥老。
    夕殿萤飞思悄然，孤灯挑尽未成眠。
    迟迟钟鼓初长夜，耿耿星河欲曙天。
    鸳鸯瓦冷霜华重，翡翠衾寒谁与共。
    悠悠生死别经年，魂魄不曾来入梦。
    临邛道士鸿都客，能以精诚致魂魄。
    为感君王辗转思，遂教方士殷勤觅。
    排空驭气奔如电，升天入地求之遍。
    上穷碧落下黄泉，两处茫茫皆不见。
    忽闻海上有仙山，山在虚无缥缈间。
    楼阁玲珑五云起，其中绰约多仙子。
    中有一人字太真，雪肤花貌参差是。
    金阙西厢叩玉扃，转教小玉报双成。
    闻道汉家天子使，九华帐里梦魂惊。
    揽衣推枕起徘徊，珠箔银屏迤逦开。
    云髻半偏新睡觉，花冠不整下堂来。
    风吹仙袂飘飖举，犹似霓裳羽衣舞。
    玉容寂寞泪阑干，梨花一枝春带雨。
    含情凝睇谢君王，一别音容两渺茫。
    昭阳殿里恩爱绝，蓬莱宫中日月长。
    回头下望人寰处，不见长安见尘雾。
    唯将旧物表深情，钿合金钗寄将去。
    钗留一股合一扇，钗擘黄金合分钿。
    但教心似金钿坚，天上人间会相见。
    临别殷勤重寄词，词中有誓两心知。
    七月七日长生殿，夜半无人私语时。
    在天愿作比翼鸟，在地愿为连理枝。
    天长地久有时尽，此恨绵绵无绝期。

### 贺新娘·甚矣吾衰矣 辛弃疾

    *邑中园亭，仆皆为赋此词。一日，独坐停云，水声山色，竞来相娱。意溪山欲援例者，遂作数语，庶几仿佛渊明思亲友之意云。*
    甚矣吾衰矣。怅平生、交游零落，只今余几！
    白发空垂三千丈，一笑人间万事。问何物、能令公喜？
    我见青山多妩媚，料青山见我应如是。情与貌，略相似。

    一尊搔首东窗里。想渊明、停云诗就，此时风味。
    江左沉酣求名者，岂识浊醪妙理。回首叫、云飞风起。
    不恨古人吾不见，恨古人不见吾狂耳。知我者，二三子。

### 苦昼短 李贺

    飞光飞光，劝尔一杯酒。
    吾不识青天高，黄地厚。
    唯见月寒日暖，来煎人寿。
    食熊则肥，食蛙则瘦。
    神君何在？太一安有？
    天东有若木，下置衔烛龙。
    吾将斩龙足，嚼龙肉，使之朝不得回，夜不得伏。
    自然老者不死，少者不哭。
    何为服黄金、吞白玉？
    谁似任公子，云中骑碧驴？
    刘彻茂陵多滞骨，嬴政梓棺费鲍鱼。

### 青玉案·元夕 辛弃疾

    东风夜放花千树，更吹落、星如雨。宝马雕车香满路，凤箫声动，玉壶光转，一夜鱼龙舞。
    蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。

### 水龙吟·登建康赏心亭 辛弃疾

    楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会、登临意。
    休说鲈鱼堪脍，尽西风、季鹰归未？求田问舍，怕应羞见，刘郎才气。可惜流年，忧愁风雨，树犹如此。倩何人唤取，红巾翠袖，揾英雄泪。

### 将进酒 李白

    君不见黄河之水天上来，
    奔流到海不复回。
    君不见高堂明镜悲白发，
    朝如青丝暮成雪。
    人生得意须尽欢，莫使金樽空对月。
    天生我材必有用，千金散尽还复来。
    烹羊宰牛且为乐，会须一饮三百杯。
    岑夫子，丹丘生，将进酒，杯莫停。
    与君歌一曲，请君为我倾耳听。
    鐘鼓馔玉不足贵，但愿长醉不复醒。
    古来圣贤皆寂寞，惟有饮者留其名。
    陈王昔时宴平乐，斗酒十千恣欢谑。
    主人何为言少钱，径须沽取对君酌。
    五花马，千金裘，
    呼儿将出换美酒，与尔同销万古愁。

### 国风 · 秦风 · 蒹葭 无名氏

    蒹葭苍苍，白露为霜。所谓伊人，在水一方。溯洄从之，道阻且长。溯游从之，宛在水中央。
    蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。
    蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚

### 贺新郎 · 读史 毛泽东

    人猿相揖别。只几个石头磨过，小儿时节。铜铁炉中翻火焰，为问何时猜得？不过几千寒热。人世难逢开口笑，上疆场彼此弯弓月。流遍了，郊原血。
    一篇读罢头飞雪，但记得斑斑点点，几行陈迹。五帝三皇神圣事，骗了无涯过客。有多少风流人物？盗跖庄屩流誉后，更陈王奋起挥黄钺。歌未竟，东方白

### 春有百花秋有月 宋·慧开

    春有百花秋有月，夏有凉风冬有雪。
    若无闲事挂心头，便是人间好时节。

### 偶书 唐·刘叉

    日出扶桑一丈高，人间万事细如毛。
    野夫怒见不平处，磨损胸中万古刀。

## 现代诗

### 身体清单 李庄

    身体里的碳
    可以制成九千支铅笔
    赠给诗人
    但每根铅笔必须配一块橡皮

    身体里的磷
    要制成两千根火柴
    全部给盲者
    让他点燃血中的火焰

    身体里的脂肪
    还能做八块肥皂
    送给妓女
    请她洗净骨头去做母亲

    身体里的铁
    只够打一枚钢钉
    留给我飘泊一世的灵魂
    就钉在爱人的心上

## 外国诗

### Sonnet 18: Shall I compare thee to a summer’s day? William Shakespeare

    Shall I compare thee to a summer’s day?
    Thou art more lovely and more temperate:
    Rough winds do shake the darling buds of May,
    And summer’s lease hath all too short a date;
    Sometime too hot the eye of heaven shines,
    And often is his gold complexion dimm'd;
    And every fair from fair sometime declines,
    By chance or nature’s changing course untrimm'd;
    But thy eternal summer shall not fade,
    Nor lose possession of that fair thou ow’st;
    Nor shall death brag thou wander’st in his shade,
    When in eternal lines to time thou grow’st:
    So long as men can breathe or eyes can see,
    So long lives this, and this gives life to thee.
